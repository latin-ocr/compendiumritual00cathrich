34 DE SAcRAMENTo POENITENTIAE.

rum morbos prudenter curare, et apta cuique remedia
applicare sciat, quantam potest maximam ad id
scientiam atque prudentiam, tum assiduis ad Deum
'precibus, tum ex probatis Auctoribus, praesertim e
Catechismo Romano, et prudenti consilio peritorum,
studeat sibi comparare.

Sciat casus et censuras Sedi Apostolicae et Ordi-
nario suo reservatas, et suae cujusque Ecclesiae con-
stitutiones, easque diligenter observet.

Deinde hujus Sacramenti doctrinam omnem recte
nosse studebit, et alia ad ejus rectam administrationem
necessaria. Atque in hoc ministerio ita procedat, ut
infra praescribitur.

ORDO MINISTRANDI SACRAMENTUM
POENITENTIAE.

ACERDOS ad audiendam confessionem vocatus,

promptam facilemque se praebeat: ac priusquam

ad audiendum accedat, si tempus suppetat, ad hoc>

ministerium recte sancteque obeundum, divinum auxi—
lium piis precibus implorabit.

In Ecclesia, non autem in privatis aedibus confes-
siones audiat, nisi ex causa rationabili3 quse cum
inciderit, studeat tamen id decenti ac patenti loco
praestare.

Habeat in Ecclesia sedem confessionalem, in qua
sacras confessiones excipiat: quae sedes patenti, con-
spicuo, et apto Ecclesiae loco posita, crate perforata
inter poenitentem et Sacerdotem sit instructa.

Superpelliceo et stola violacei coloris utatur, prout
tempus vel locorum feret consuetudo.

Poenitens‚ si opus fuerit, admoneatur ut qua decet
humilitate mentis et habitus accedat, et flexis genibus
signo Crucis se muniat.


6 Βιτσᾼω] Romanum.

Quamobrem illud perpetuo curabit, ut integre,
caste, pieque vitam agat: nam etsi Sacramenta ab
impuris coinquinari non possint, neque a pravis mi·-
nistris eorum effectus impediri, impure tamen et
indigne ea ministrantes, in aeternae mortis reatum
incurrunt. Sacerdos ergo, si fuerit peccati mortalis
sibi conscius (quod absit), ad Sacramentorum adminis-
trationem non audeat accedere, nisi prius corde poeni-
teat: sed si habeat copiam Confessarii, et temporis
locique ratio ferat, convenit confiteri.

Quacumque diei ac noctis hora ad Sacramenta.
ministranda vocabitur, nullam officio suo praestando
(praesertim si necessitas urgeat) moram interponat.
Ac propterea populum saepe, prout sese offeret occa-
sio, praemonebit, ut cum sacro ministerio opus fuerit,
se quamprimum advocet, nulla temporis aut cujus-
cumque incommodi habita ratione.

Ipse vero antequam ad hujusmodi administrationem
accedat, paululum, si opportunitas dabitur, orationi,
et sacrae rei quam acturus est meditationi vacabit,
atque ordinem ministrandi et caeremonias pro temporis
spatio praevidebit et perleget.

In omni Sacramentorum administratione superpel-
liceo sit indutus, et desuper stola ejus coloris, quem
Sacramenti ritus exposcit, nisi in Sacramento Poeni-
tentiae ministrando occasio, vel consuetudo, vel locus
interdum aliter suadeat.

Adhibebit quoque unum saltem, si habeat, vel
plures clericos, prout loci et Sacramenti ratio postu-
labit, decenti habitu et superpelliceo pariter indutos.

Curabit etiam ut sacra supellex, vestes, orna-
menta, linteamina, et vasa ministerii integra, niti·
daque sint, et munda.

ln Sacramentorum administratione, eorum virtutem,
usum ac utilitatem, et caeremoniarum significationes,
ut Concilium Tridentinum praecipit, ex sanctorum
Patrum et Catechismi Romani doctrina, ubi commode
fieri poterit, diligenter explicabit.

Dum Sacramentum aliquod ministrat, singula verba.


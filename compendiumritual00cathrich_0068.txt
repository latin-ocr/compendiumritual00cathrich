52 DE SACRAMENTO EXTREMAE UNCTIONIS.

OREMUs.

OMINE sancte, Pater omnipotens, aeterne Deus,
qui benedictionis tuae gratiam aegris infundendo
corporibus, facturam tuam multiplici pietate custodis:
ad invocationem tui nominis benignus assiste, ut famu-
lum tuum ab aegritudine liberatum, et sanitate dona-
tum, dextera tua erigas, virtute confirmes, potestate
tuearis, atque Ecclesiae tuae sanctae, cum omni desi—
derata prosperitate restituas. Per Christum Dominum
nostrum. Amen.

Ad extremum, pro personae qualitate, salutaria mo-
nita breviter praebere poterit, quibus infirmus ad
moriendum in Domino confirmetur, et ad fugandas
daemonum tentationes roboretur.

Denique Aquam benedictam, et Crucem, nisi aliam
habeat, coram eo relinquet, ut illam frequenter aspi·
ciat, et pro sua devotione osculetur et amplectatur.

Admoneat etiam domesticos et ministros infirmi, ut
si morbus ingravescat, vel infirmus incipiat agonizare,
statim ipsum Parochum accersant, ut morientem adju-
vet, ejusque animam Deo commendet: sed si mors
immineat, priusquam discedat, Sacerdos animam Deo
rite commendabit.

Quae autem pertinent ad visitationem curamque
infirmorum, et ad juvandos morienteS, ad commen-
dationem animae‚ et ad exequias, infra suis locis
praescribuntur.


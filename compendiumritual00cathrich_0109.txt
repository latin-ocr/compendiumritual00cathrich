DE

SAGR'AMENTO MATRIMONII.

 

AROCHUS admonitus de aliquo matrimonio in
Ρ sua Parochia contrahendo, primum cognoscat ex
his ad quos spectat, qui et quales sint, qui matrimo-
nium contrahere volunt: An inter eos sit aliquod
Canonicum impedimentum: Utrum sponte, libere,
et secundum honestatem Sacramenti velint contra-
here: Utrum sint in aetate legitima3 ut vir saltem
quatuordecim, mulier vero duodecim annos expleverit,
et uterque sciat rudimenta Fidei, cum ea deinde filios
suos docere debeant.

Noverit ex probatis Auctoribus, quae sint Canonica
impedimenta matrimonii contrahendi, et quae con-
tractum dirimant 3 et qui sint gradus consanguinitatis
et affinitatis, et item cognationis spiritualis ex Bap-
tismi vel Confirmationis Sacramento contractae.

Habeat in primis ipse bene cognita praecepta illa
omnia, quae in matrimoniis rite conficiendis servari
oportere, sacri CanoneS, et praecipue sancta Synodus
Tridentina jussit3 dabitque operam ut illa in Paro·
chia sua accurate exacteque serventur.

Praesertim vero meminerit matrimonia inter rap·-
torem et raptam, dum ipsa in raptoris potestate man-
serit, inita, necnon clandestina, et quaelibet matri-
monia, quae aliter quam praesente Parocho, vel alio
Sacerdote de ipsius Parochi vel Ordinarii licentia, et
duobus vel tribus testibus contrahuntur, ex ipsius
Concilii decretis irrita omnino ac nulla esse.

Est autem proprius Parochus qui adesse debet, is,
in cujus Parochia matrimonium celebratur, sive viri
sive mulieris.


m: SACRAMENTO Eucnams'rtffl. ' 43

ne Sacramenti species de ore decidant: sed, qua par
est devotione, aliquantisper in oratione permaneant,
gratias agentes Deo de tam singulari beneficio, atque
etiam de sanctissima passione Dominica, in cujus
memoriale hoc mysterium celebratur et sumitur.

Curare porro debet, ut perpetuo aliquot particulae
consecratae eo numero, qui usui infirmorum et aliorum
fidelium communioni satis esse possit, conserventur
in pyxide ex solida decentique materia, eaque munda,
et suo operculo bene clausa, 'albo velo cooperta, et
quantum res feret, ornato in tabernaculo clave ob-
serato.

Hoc autem tabernaculum conopeo decenter opertum,
atque ab omni alia re vacuum, in Altari majori, vel in
alio, quod venerationi et cultui tanti Sacramenti com-
modius ac decentius videatur, sit collocatum3 ita ut
nullum aliis sacris functionibus, aut Ecclesiasticis
officiis impedimentum afferatur. Lampades coram eo
plures, vel saltem una, diu noctuque perpetuo collu-
ceat3 curabitque Parochus ut omnia ad ipsius Sacra-
menti cultum ordinata, integra, mundaque sint, et
conserventur.

Sanctissimae Eucharistiae particulas frequenter renoÎ‡-
vabit. Hostiae vero, seu particulae consecrandae sint
recentes, et ubi eas consecraverit, veteres primo dis-
tribuat, vel sumat.

Fideles omnes ad sacram Communionem admit-
tendi sunt, exceptis iis qui justa ratione prohibentur.
Arcendi autem sunt publice indigni3 quales sunt
excommunicati, interdicti, manifesteque infames3 ut
meretrices, concubinarii, foeneratores, magi, sortilegi,
blasphemi, et alii ejus generis publici peccatores: nisi
de eorum poenitentia et emendatione constet, et pu-
blico scandalo prius satisfecerint.

Occultos vero peccatores, si occulte petant, et non
eos emendatos agnoverit, repellat3 non autem si pu-
blice petant, et sine scandalo ipsos praeterire nequeat.

Amentibus praeterea seu phreneticis communicare
non licet 3 licebit tamen, si quando habeant lucida


DE

SAGRAMENTO

EXTREMAE UNQTIONIS.

XTREMAE Unctionis Sacramentum a Christo
Domino institutum, tamquam coelestis medicina,
non animae solum, sed etiam corpori salutaris, omni
studio ac diligentia periculose aegrotantibus adhiben-
dum est3 et eo quidem tempore, si fieri possit, cum·
illis adhuc integra mens et ratio viget: ut ad uberiorem
Sacramenti gratiam percipiendam, ipsi etiam suam
fidem. ac piam animi voluntatem conferre possint,
dum sacro liniuntur Oleo.

In quo illud in primis ex generali Ecclesiae consue·
tudine observandum est, ut si tempus, et infirmi con-
ditio permittat, ante extremam Unctionem, Poenitentiae
et Eucharistiae Sacramenta infirmis praebeantur.

Habeat igitur Parochus loco nitido et decenter
ornato, 'in vase argenteo seu stanneo, diligenter custo-
ditum sacrum Oleum infirmorum, quod singulis annis
Feria v. in Coena Domini ab Episcopo benedictum,
veteri combusto, renovandum est. Id tamen, si forte
infra annum aliquo modo ita deficiat, ut sufficere non
posse videatur, neque aliud benedictum haberi queat,
modico Oleo non benedicto in minori quantitate super-
infuso, reparari potest.

Oleum porro ipsum vel per se solum, vel in bom-
bacio, seu re simili servari potest: sed ad evitandum
effusionis periculum, multo commodius ad infirmos
defertur in bombacio.


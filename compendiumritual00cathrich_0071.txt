DE VISITATIONE ΕΤ CURA INFIRMORUM. 65

mortis supplicia, ostendendaque immensa Dei miseri-
cordia, eum ad poenitentiam provocantis, ad ignoscen-
dum paratissimi. Adhibendae sunt etiam tum privatae,
tum publicas ad Deum preces, ad divinam gratiam
impetrandam pro salute miseri decumbentis.

Videbit denique Sacerdos, quibus potissimum ten-
tationibus aut pravis opinionibus aeger sit subjectus,
eique, prout opus fuerit, apta remedia prudenter ad·
hibebit.

Sacras Imagines Christi Domini crucifixi, beatae
Mariae Virginis, et Sancti quem aeger praecipue vene-
ratur, ob oculos ejus apponi curabit. Vasculum item
adsit Aquae benedictae, qua frequenter aspergatur.

Proponet etiam aegrotanti, prout ejus conditio seret,
aliquas breves Orationes, et pias mentis ad Deum ex-
citationes3 praesertim versiculos e Psalmorum libro,
vel Orationem Dominicam, et Salutationem Angeli-
cam, Symbolum Fidei, vel Passionis Domini nostri
meditationem, et Sanctorum martyria et exempla, ac
coelestis gloriae beatitudinem. Haec tamen opportune
et discrete suggerantur, ne aegroto molestia, sed leva-
men afferatur.

Consoletur infirmum, dicens se pro eo in Missas
sacrificio, et aliis precibus oraturum, curaturumque
ut alii itidem pro eo faciant3 idque re ipsa praestabit.

Si morbus gravior, vel cum periculo suerit, aegroto
suadeat ut, dum integra mente est, rem suam omnem
recte constituat, et testamentum faciat3 si quid habeat
alienum, restituat, et ad remedium animae suae pro
facultatibus, quod in Domino ei placuerit, disponat:
sed haec suggerendo, omnis avaritiae nota caveatur.

Hortetur denique ut, si convaluerit, ante omnia ad
Ecclesiam veniat, ubi Deo gratias agat de restituta
valetudine, et sacram Communionem pie suscipiat, ac
deinceps meliorem vitae disciplinam teneat. ⁷

Sequentes Preces omnes, vel ex parte, prout tempus
et oegrotorum conditio feret, arbitrio Sacerdotis dici

vel omitti possunt.
6*-

